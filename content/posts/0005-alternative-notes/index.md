---
title: "Inne sposoby na notowanie"
subtitle: ""
date: 2025-09-26T20:54:00+02:00
lastmod: 2025-09-26T20:54:00+02:00

tags: ["notatki", "Narzędzia", "todoist", "lokalizaja"]
categories: ["produktywność"]

featuredImage: "/posts/0005-alternative-notes/featured-image.png"
featuredImagePreview: "/posts/0005-alternative-notes/featured-image.png"
---

Jak zostać produktywnym człowiekiem? Niektórzy mówią, że sposobem na to jest robienie odpowiednich notatek. Ćwiczą
pamięć, pozwalają skupić się na ważnych sprawach, ale przede wszystkim, pozwalają nam na przypomnienie sobie o rzeczach,
na które w innym przypadku nie zwrócilibyśmy uwagi.

<!--more-->

Czasami jednak z robieniem notatek nie jest nam po drodze. Wymaga to dużo dyscypliny i samozaparcia. Czy w takim
wypadku jesteśmy skazani na zapominalstwo? W tym wpisie przedstawiam kilka nieoczywistych miejsc, z których może 
skorzystać każdy, nawet jeśli tradycyjne robienie notatek nie jest w jego nawyku.

## tl;dr

* Robienie notatek za pomocą aparatu
* Używaj OCR do przeszukiwania zdjęć
* Zdjęcia mogą zapisywać też datę zrobienia i lokalizację
* Historia lokalizacji jako usługa Google Maps
* Kalendarz jako miejsce notatek ze spotkań
* Czym jest ToDoIst i co zapewnia w kontekście notowania
* Pliki tekstowe mogą być plastycznym miejscem notatek, jeśli zdecydujemy się na odpowiednią strukturę

## 1. 📷 Aparat

W dzisiejszych czasach chyba każdy z nas w jakiś sposób nosi go w kieszeni, lecz mało kto korzysta z jego potencjału. Ciężko mówić o notatkach w narzędziu, w którym nie da się pisać, ale zapewniam was, że aparat sprawdza się w tym przypadku świetnie. Wszystko dlatego, że ten niepozorny gadżet umożliwia zapisywanie tego, na co w danej chwili nie byłoby czasu.

Najprostszym przykładem jest zrobienie prostego zdjęcia dokumentowi, który z jakichś względów chcemy mieć przy sobie. Umowa, dokumentacja medyczna, czy zwykła lista zakupów, to tylko przykłady które nasuwają się nam na myśl w pierwszej chwili. Zdarza się, że nie mając dostępu do papierowej dokumentacji musimy sprawdzić jakiś szczegół, który umknął nam z pamięci. Wtedy z pomocą przychodzi zdjęcie.

Warto rozważyć tutaj jakieś narzędzie, które nadaje się do przechowywania tego typu skanów, a w razie potrzeby umożliwia też przeszukanie tekstu w przechowywanych dokumentach. Już proste [google photo](https://photo.google.com) ma taką opcję.

Inne zastosowanie przywodzą mi na myśl często wyśmiewane zdjęcia jedzenia. Z pozoru dziwaczny zwyczaj, może być nieocenioną pomocą, dla kogoś kto liczy kalorie i nie ma ochoty za każdym razem szukać notesu, i sprawdzać każdy posiłek, aby je zapisać. Można to zrobić później i już dla wszystkich posiłków.

Ale aparat to nie tylko zdjęcie czegoś co chcemy uwiecznić. Warto pamiętać, że do naszego pliku dołączona jest też informacja gdzie został zrobiony. Może się to przydać np. gdy chcemy zrobić zdjęcie ceny na dystrybutorze, lub licznika naszego samochodu. Zapiszemy nie tylko jego stan, ale także informację kiedy został uwieczniony. Podobnie z dokumentacją prac wykończeniowych w domu. Czasem sam fakt w jakim stanie je zrobiliśmy jest mniej ważny, niż czas w którym uwieczniliśmy ten stan.

Jest jeszcze jedna świetna funkcja, którą daje aparat w urządzeniu mobilnym. Informacja o lokalizacji. Warto o tym pamiętać gdy jesteśmy w nowym miejscu i chcemy przypomnieć sobie, gdzie jedliśmy ten wyśmienity posiłek, lub zobaczyliśmy ten warty polecenia zabytek. Ale to nie wszystko. Jeśli często zdarza Ci się zapomnieć gdzie zaparkowałeś samochód, może warto robić jego zdjęcie po zamknięciu drzwi. To nie tylko informacja jakie drzewo znajduje się w okolicy, ale też lokalizacja w obrębie której warto rozpocząć poszukiwania.

Warto pamiętać tylko, że funkcja lokalizowania zdjęć może nie być domyślnie włączona w twoim smartphonie i warto to zweryfikować zanim oddamy się dokumentowaniu przestrzeni. Warto także pamiętać, że wiele komunikatorów, kasuje te dane podczas wysyłania zdjęć.

## 2. 📍Historia lokalizacji w Google maps

Nie wielu wie, ale pewnie wielu ma ustawioną ta funkcjonalność, że współczesne telefony oprócz śledzenia naszej pozycji, lubią ją też zapisywać. Taką funkcję ma np. Google maps. Z pozoru nieprzydatna opcja może nam przypomnieć w jaki dzień odwiedzaliśmy nasz ulubiony sklep, albo gdzie znajduje się miejsce w które ktoś nas zaprowadził, ale niekoniecznie pamiętamy jak tam dotrzeć.

Trzeba przyznać, że zapisywanie lokalizacji jest opcją bardzo dyskusyjną pod kątem prywatności. Warto wiedzieć natomiast, że wiele osób miało tą opcję włączoną domyślnie na telefonie, nie wiedząc o jej istnieniu. Na szczęście w ostatnim czasie, informacje te są przechowywane jedynie na telefonie użytkownika.

Często korzystam z tej opcji jeśli chcę sobie przypomnieć co robiłem danego dnia, albo ile trwała moja podróż z punktu A do punktu B.

## 3. 📅 Kalendarz elektroniczny

Jeśli pomyślimy o tym jaką jedna z najważniejszych rzeczy mówią nam notatki, to oprócz danych będą to daty. I właśnie dlatego kalendarze są jednym z najlepszych notatników. Pozwalają nam zapisać przypomnienia i informacje, które wiemy że przydadzą nam się w kontekście jakiegoś wydarzenia.

W połączeniu z linkami do innych serwisów, kalendarz jest świetnym punktem wyjścia. Idziesz na koncert? Dodaj link do biletów. Jedziesz do lekarza? Dodaj jego dane do opisu. Masz spotkanie na drugim końcu miasta? Wstaw link do lokalizacji. Jedziesz na wakacje? Wstaw plan wycieczki. Prosto i przyjemnie. Wiadomo czego szukać i wszystko pod ręką.

Ale notatki w kalendarzu mogą dotyczyć nie tylko przyszłości. Jeśli pilnujemy aby spotkania miały swoje odzwierciedlenie w kalendarzu, możemy także lepiej zapamiętać co robiliśmy w tym czasie. Jest więc to fajne narzędzie jeśli chcemy dowiedzieć się kiedy coś miało miejsce.

Jeśli wydarzeniem w kalendarzu będzie dzień pracy nad projektem, można też wpisać podsumowanie, żeby wiedzieć co w danym dniu się wydarzyło. A może prościej po prostu zapisać link do dokumentacji? Wasz wybór.

Tym sposobem możemy notować także nieoczywiste rzeczy jak dni urlopowe, zwolnienia chorobowe czy niepowodzenia w jakiejś dziedzinie. Wszystko po to, aby później zwykła wyszukiwarka w kalendarzu zweryfikować jak często zdarzają się nam to zrobić.

## 4. ✅ Program do zarządzania zadaniami (ToDoIst)

Jeśli mówimy o kalendarzu, to warto także wspomnieć o programach do zarządzania zadaniami. Są to serwisy które mają za zadanie zwiększyć naszą produktywności porządkując zadania do wykonania.

Mamy wiele przykładów z których możemy skorzystać. Ja ostatnio używam serwisu ToDoIst. Jest to prosta aplikacja dostępna zarówno z poziomu aplikacji mobilnej, jak i strony internetowej. Porządkuje ona zadania w Projektach i umożliwia dodanie odpowiednich tagów, oraz priorytetów.

Dostępne są różne widoki za pomocą których możemy organizować swoją pracę. Dla jednych zastosowań będzie to zwykła lista, dla innych widok kolumnowy. Czasem jednak przydaje się też widok kalendarza, w którym możemy w prosty sposób zaplanować długą listę zadań na konkretne dni tygodnia.

Nie zabrakło także zestawu narzędzi do motywowania do pracy takich jak punkty za wykonywane zadania. Osobiście jest to dla mnie mniej ciekawa funkcja, z której nie korzystam, ale być może kogoś zmotywuje do pracy.

W kontekście notatek mamy tutaj opcję dodawania opisu i komentarzy do zadania, które pomagają nam w rozwiązywaniu problemów. Możemy dodać informację np o miejscach w których znajdziemy potrzebne informacje przy wykonywaniu zadania. Lista wykonanych zadań tworzy tutaj archiwum naszej pracy.

Niestety archiwum te jest dostępne tylko dla użytkowników płatnej wersji, ale rozwiązaniem na to może być kolejne narzędzie.

## 5. 📝 Pliki tekstowe

Zewnętrzne serwisy do notowania i planowania, mogą mieć wiele przydatnych funkcji, jednak nawet najlepsze narzędzie ma pewną niezaprzeczalną wadę. Kiedy właściciel odłączy wtyczkę od sieci, nasze wszystkie dane zostaną bezpowrotnie skasowane. Mniejszy, ale również irytującym problemem, jest fakt, że ktoś zabiera nam narzędzie do którego już się przyzwyczailiśmy.

Zadania w plikach mogą wyglądać dowolnie, a ich formatowanie zależy od naszych potrzeb i wyobraźni. Jednym ze sposobów w jaki sobie radzimy z naszymi zadaniami jest ten opisany pod tym [linkiem](https://github.com/todomd/todo.md).

TODO: Przykładowy listing zadań z repo

Format ten pozwala na poprawne wyświetlanie się w serwisach takich jak Github, gdzie mamy domyślne formatowanie plików w języku markdown. To pozwala na lepszą orientację w strukturze zadań. Ta opcja jest moim zdaniem odpowiednia dla wszelkiego rodzaju projektów programistycznych, ponieważ nie wymaga oddzielnego pliku, a wszystkie zadania pozostają w repozytorium.

Inny ciekawy standard opisany został w https://github.com/todotxt/todo.txt. W przeciwieństwie do poprzednika, format ten nie zadziała z markdownem, ale ma za to kilka przydatnych opcji. Pozwala na określenie daty stworzenia jak i ukończenia zadania, dodaje priorytety oraz tagi, które pomagają w zarządzaniu kolejnością wykonywanych zadań. Pozawala to też na szybkie wyszukiwanie zadań w konsoli np za pomocą programu `grep` .

Pliki takie, choć ubogie w interfejs, stanowią ciekawą alternatywę dla wszelkiego rodzaju zewnętrznych serwisów. Dają podobne możliwości, ale działają bez względu na dostępne w danej chwili serwisy, mogą być synchronizowane w prosty sposób (np za pomocą gita, albo serwisu typu dropbox) oraz dają dużą prywatność jeśli jest to potrzebne.

## Podsumowanie

Jak widać nie jesteśmy skazani na tworzenie własnego dziennika, aby zapisywać informacje o rzeczach, wartych zapamiętania. Możemy użyć kilku innych narzędzi, które mamy pod ręką, a

## Bibliografia
